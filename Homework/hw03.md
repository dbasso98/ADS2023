# Homework 3

## Esercizio 1: Massima Media Binary Tree

Dato un albero binario $T$ in cui ogni nodo contiene un intero positivo, diciamo che la media di un sottoalbero non vuoto è la somma degli interi contenuti nei suoi nodi diviso il numero di tali nodi; se il sottoalbero è vuoto, la media si assume essere pari a zero.
Scrivere lo pseudo-codice di un algoritmo ricorsivo che, preso in ingresso la radice di $T$, restituisce la radice del sottoalbero la cui media è massima rispetto a quella degli altri sottoalberi.

## Esercizio 2: ABR per l'implementazione di insiemi

Si consideri l'implementazione di insiemi mediante alberi binari di ricerca (ABR). Quali sono le complessità delle operazioni di unione, differenza e intersezione di due insiemi implementati mediante ABR? 

Immaginate di rappresentare ciascun insieme mediante un ABR bilanciato, il risultato di ognuna delle operazioni sui due insiemi è un nuovo ABR o uno dei due ABR in input opportunamente modificato. 
Si fornisca una risposta dettagliata.

## Esercizio 3: Numero di nodi in un RBT
Qual è il più grande numero possibile di nodi interni in un red-black tree (RBT) avente black-height (numero di nodi neri che si incontrano in un cammino dalla radice alle foglie o nodi con reference a None) uguale a $k$? Qual è il numero più piccolo possibile?