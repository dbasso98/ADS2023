# Homework 2

## Esercizio 1: Heap 

Riprendere l'implementazione vista a lezione e fornire l'implementazione di una heap binaria in Python, parametrizzatela in modo che possa essere utilizzata sia come min-heap che come max-heap.

***Hint***: https://docs.python.org/3/library/operator.html#operator.__le__, https://docs.python.org/3/library/operator.html#operator.__ge__


## Esercizio 2: Implementazione di una Heap d-aria

Una heap d-aria segue la stessa logica di una heap binaria, ma ogni nodo ha $d$ figli anzichè 2.

Per implementare correttamente una heap d-aria occorre prima rispondere alle seguenti domande:

1. Come posso rappresentare una heap d-aria utilizzando un array?

2. Qual è l’altezza di una heap d-aria di $n$ elementi espressa in termini di $n$ e $d$?

L'esercizio consiste nell'implementare una heap d-aria, per mezzo di una classe Python.

Anche in questo caso potete modificare la classe che avete già a disposizione, aggiungendo il parametro $d$, e 
consegnare pertanto un unico esercizio. 
(Per quanto riguarda la parte di rappresentazione, semplificatela in modo da avere i livelli stampati per righe, così da non dover gestire la stampa dell'array, in forma di albero, per un numero arbitrario di nodi.)

## Esercizio 3: QuickSort meets InsertionSort

Il tempo di esecuzione del QuickSort può essere migliorato in pratica utilizzando l'algoritmo InsertionSort, che ha un tempo di esecuzione più veloce quando il suo input è quasi ordinato. Supponiamo allora di implementare un algoritmo che combini questi due metodi. Dato un array di input, QuickSort non agisce su sottoarray con meno di k elementi, ma li restituisce senza ordinarli. Dopo che la chiamata principale del QuickSort è terminata, si esegue l'InsertionSort su tutto l'array per completare il processo di ordinamento.

**Domande:**

1. Ipotizzare il tempo di esecuzione atteso dell'algoritmo (che dipenderà da k) e fornire una spiegazione dettagliata della risposta.

2. Come deve essere scelto il valore di k per ottimizzare l'unione di questi due algoritmi? (hint: per rispondere alla seconda domanda serve aver risposto alla prima)